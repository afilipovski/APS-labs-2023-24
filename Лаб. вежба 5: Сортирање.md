## Задача 1
Проблемот на сортирање на низа во две последователни поднизи составени од непарни и парни броеви, соодветно, е едноставен проблем. Затоа, ќе разгледаме решение кое ја подобрува временската сложеност од регуларното сортирање на низа, што има сложеност $O(n \log (n))$.

### Прв дел: делење на низата во две поднизи
Потребно е во првиот дел од низата да се содржат непарните броеви, проследени со парните броеви. Ова се прави во линеарно време. Еден начин да се постигне ваквата поделба е со користење на два индекси дефинирани на следниот начин:

$I_{even}$: индексот на првиот парен елемент од целата листа;\
$I_{odd}$: индексот на последниот непарен елемент од целата листа.
 
Со помош на овие два индекси, се додека $I_{even} < I_{odd}$ правиме `swap` на елементите кои се наоѓаат на тие позиции и соодветно ги ажурираме вредностите на индексите $I_{even}$ и $I_{odd}$. По конечен број на замени на елементите, се добиваат двете барани поднизи.

### Втор дел: сортирање на поднизите
Нека $m_1$ е бројот на непарни броеви во низата, додека $m_2$ е бројот на парни броеви во низата. Користејќи било кој алгоритам за сортирање на низа цели броеви, при што внимаваме првата подниза да биде сортирана во растечки редослед, а втората во опаѓачки редослед, во најлош случај добиваме сложеност која е подобра од  $O(n \log (n))$.

Временска сложеност: $O(m_1 \log (m_1 ) + m_2 \log (m_2))$\
Просторна сложеност: $O(n)$

## Задача 2
Потребно е итеративно да поставуваме елементи на почетокот и на крајот на низата. Да го разгледаме првиот тест пример подетално:
![image](https://github.com/afilipovski/APS-labs-2023-24/assets/69673676/4bf7441a-b3ab-43ef-b126-addf0614abca)

Со жолто се обележани „границите“ на поднизата во дадената итерација, т.е. местата на кои треба да бидат сместени најголемиот и најмалиот елемент од поднизата на крајот од таа итерација. Забележуваме дека кога предната граница е на $i$-та позиција, задната е на $n-i-1$-ва позиција.

Со вака поставените граници, ја изминуваме низата од $i$ до $n-i-1$ со bubble sort два пати: првин нанапред, потоа наназад. Односно, во секој чекор од изминувањето на низата споредуваме два елементи, и ги заменуваме доколку не се во растечки редослед.

Како резултат на тоа, во првото изминување најголемиот елемент се преместува до крајот на поднизата, а во второто изминување најмалиот елемент се преместува на нејзиниот почеток.

Истата постапка ја повторуваме додека $i\le n-1-i$, односно $i\le \frac{n}{2}$ (двата услови се еквивалентни). Битно е да забележиме дека треба да водиме евиденција дали било кои два елементи биле *swap*-увани во една итерација од изминувањата нанапред и наназад. Доколку ништо не се сменило, го прекинуваме циклусот.

Временска сложеност: $O(n^2)$\
Просторна сложеност: $O(n)$

## Задача 3
