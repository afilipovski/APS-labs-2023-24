## Задача 2

Во низа од цели броеви треба да ја најдеме должината на најдолгата подниза во која што броевите наизменично го менуваат својот знак. 

Математички гледано, клучот за решавање на задачата лежи во фактот дека секоја низа на input може да се подели на конечен број *дисјунктни*, *максимални* цик-цак поднизи.

**Доказ:**

Следниот предикат означува дали два соседни елементи се дел од цик-цак низа еден со друг.

$$ P(a,b) = а>0 \wedge b<0 \lor a<0 \wedge b>0 $$

Нека $a_i$ биде елеменент од низата, таков што $P(a_{i-1},a_i) \wedge P(a_{i},a_{i+1})$ и $a_{i-1} \in A, a_{i+1} \in B$, каде $A$ и $B$ се максимални цик-цак поднизи. Добиваме дека $A$ и $B$ се максимални само ако се еднакви, бидејќи може меѓусебно да си ги вклучат елементите. Односно, еден елемент не може да припаѓа на две различни максимални поднизи.

Поради тоа, овој проблем може да го решиме со т.н. [sliding window техника](https://leetcode.com/discuss/interview-question/3722472/mastering-sliding-window-technique-a-comprehensive-guide), односно во секоја итерација од изминувањето на низата, да проверуваме дали елементот има различен знак од оној пред него, и според тоа да го броиме како дел од тековната подниза или како дел од нова.

Пр:

```
-1 9 7 -3 8 -3

-1, започни подниза. Должина 1.

9, различен знак од -1, може да припаѓа. Додади во подниза. Должина 2.

7, ист знак со 9. Почни нова подниза. Должина 1.

-3, различен знак од 7. Додади во подниза. Должина 2.

8, различен знак од -3. Додади во подниза. Должина 3.

-3, различен знак од 8. Додади во подниза. Должина 4.

Според тоа, резултатот за овој тест пример би бил 4.
```

Да забележиме од самиот текст на задачата дека **0 е специфичен случај, т.е. не влегува во цик-цак секвенци.** Бројачот за должина во тој случај треба да се сетира на 0. 

Временска комплексност: $O(n)$

Просторна комплексност: $O(n)$

## Задача 3

Наоѓање на оптималната подниза на броеви за кои збирот $M = |a_1 - a_0| + ... + |a_{k-1} - a_{k-2}| = \sum\limits_{i=1}^{k-1} |a_i - a_{i-1}|$ е максимален го решаваме со динамичко програмирање.

Мотивација за ваквото решение доаѓа од оптималната структура на проблемот, односно истиот може да го разделиме на помали потпроблеми. Да го разгледаме примерот во продолжение.

Пример 1. Нека $N=5$ и $K=4$ за низата броеви: `1, 9, 2, 1, 3`. *Brute force* решение би било разгледување на сите комбинации од $K$ броеви што во општ случај дава лоша временска сложеност од $O\left( \binom{n}{k} \right) = O(n^k)$.

![slika1](https://github.com/afilipovski/APS-labs-2023-24/assets/60519243/f8acb68a-4694-46a8-8b90-31e01bc4d3dc)
*Слика 1.* Во општ случај има преголем број на комбинации и не е исплатливо да се разгледуваат сите.

Но, ако го разгледаме збирот $M = \sum\limits_{i=1}^{k-1} |a_i - a_{i-1}| = \left( \sum\limits_{i=1}^{k-2} |a_i - a_{i-1}| \right) + |a_{k-1} - a_{k-2}| = M' + |a_{k-1} - a_{k-2}|$, забележуваме дека проблемот да се најдат $K$ броеви за кои $M$ е најголем, се сведува на наоѓање на $K-1$ броеви за кои $M'$ е најголем (што е всушност истиот проблем кој го решаваме, но со намален број на елементи) со додаденото растојание помеѓу елементите $a_{k-1}$ и $a_{k-2}$. Оваа постапка на редуцирање на димензиите (бројот на елементи) продолжува се додека не останат само 2 броеви, чие растојание ни е познато.

![slika2](https://github.com/afilipovski/APS-labs-2023-24/assets/60519243/cea0445a-d27b-4cc1-8b49-8d7e1ed19e92)
*Слика 2.* Со воведување на привремени резултати кои ги чуваме во повеќедимензионалната низа *dp*, нема потреба да се разгледуваат од ново голем број на комбинации.

Привремените резултати ги чуваме во повеќедимензионална низа и притоа запазуваме колку елементи ($K$) се разгледуваат до тој чекор, а дополнително ни треба и информација во кој интервал се наоѓа најголемата подниза (може со две полиња со големина $N$, но пооптимално е со само едно поле со должина $N$).

Имплементацијата на решението се прави *bottom-up*, при што за секое ниво $K$, се разгледува најоптималната подниза каде се избрани два елементи $e_1$ и $e_2$ ($N^2$) и се пресметува дали е оптимално со низа од $K-1$ елементи која завршува со елементот $e_1$ да се додаде растојанието $|e_1 - e_2|$.

Временска сложеност: $O(N^2 K)$ \
Просторна сложеност: $O(N K)$
