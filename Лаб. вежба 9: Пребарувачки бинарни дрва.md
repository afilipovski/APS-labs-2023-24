# Задача 1

Главниот предизвик во оваа задача е да се претстави *preorder* изминувањето на дрвото со некоја основна податочна структура, на пример низа или листа (ArrayList). Тоа можеме да го постигнеме со мала модификација на дадениот *preorderR* метод. (препорачливо е да се ископира методот и да се стави во ConsecutiveNumbers класата како статичен, за лесен пристап)

Всушност, единствената промена која ќе ја направиме е во значењето на „изминување“ на јазол. Во оригиналниот метод, изминување на јазол значи печатење на неговата вредност на стандарден излез. Во нашиот случај ќе значи додавање на неговата вредност во листа.

___

$preorderR(jazol, lista)$

$\quad\text{ако јазолот не постои}$

$\quad\quad\text{прекини}$

$\quad\text{додај jazol во lista}$

$\quad preorderR(jazol.left, lista)$

$\quad preorderR(jazol.right, lista)$

___

Креираме нова листа и со повик на нашиот модифициран метод ја пополнуваме со вредности во preorder редослед. Сега треба едноставно за секои два последователни елементи `lista[i]` и `lista[i+1]`, да провериме дали нивната разлика `lista[i+1] - lista[i]` е еднаква на 2. Доколку најдеме пар кај којшто не е, печатиме `false` и прекинуваме. Во спротивно, печатиме `true`.

Временска сложеност: $O(n)$

Просторна сложеност: $O(n)$
